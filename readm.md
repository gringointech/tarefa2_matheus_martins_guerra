<!-- Enunciado:

Faker é un paquete que se usa para xerar datos ficticios de usuarios e así poder facer probas nas nosas aplicacións.

Nesta tarefa debes empregar Faker para desenvolver un programa que cree os datos ficticios de 15 usuarios. Os datos deben almacenarse nun dicionario, de forma que:

Os usuarios estean identificados por un código comprendido entre o número 1 e o 15. Non poderá haber dous usuarios co mesmo código.
Para cada usuario se almacenen os seguintes datos: nome, dirección, correo electrónico, teléfono.
O programa debe mostrar por pantalla os datos de todos os usuarios creados.

Despois, o programa seleccionará aleatoriamente a un dos usuarios para mostrar a seguinte mensaxe: "O usuario chamado NOME foi o afortunado!"

Á hora de realizar a tarefa, deberás ter en conta o seguinte:

Debes desenvolver o programa empregando Git e GitHub. Podes crear un repositorio público en GitHub coa túa conta de usuario para logo compartilo co profesor.
Debes empregar un contorno virtual e xerar o ficheiro de dependencias, de forma que cando o profesor clone o teu repositorio poida instalar automaticamente todos os paquetes necesarios a través dese ficheiro. -->